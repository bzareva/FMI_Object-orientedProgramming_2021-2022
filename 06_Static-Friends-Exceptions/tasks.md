## Задача 1 
Да се дефинира клас Product, който има име, цена и наличност на продукта. Да се дефинира клас ShopBudget, който намира бюджета на магазин като сумира цените на продуктите, които са продадени за момента. За целта да се дефинира статична член-данна, в която да се натрупа бюджетът на продадените продукти и също така да се напише функция, която продава продукт от магазина.

## Задача 2.
Лекар трябва да поддържа статистиката за броя на посещенията, които са направили пациентите му.
За всеки пациент лекарят записва името, датата на раждане и броят на посещенията, които е направил пациентът
през една календарна година. Да се напише програма, която за лекар създава списък от пациентите му, намира средния 
брой на посещенията на пациентите, както и пациентите, направили повече от зададен брой посещения. За имената на 
пациентите и лекарите програмата да разпределя толкова памет, колкото е дължината им, а списъкът от пациенти на лекар да е
разположен в динамичната памет. Класовете, реализиращи данните за пациент и за лекар, да съдържат голямата четворка. 
Освен това, чрез статична член-данна, инициализирана с 0, да се задава индексът на текущото регистрирания пациент.
