## Задача 1
Да се реализира клас *EventLog*, който съдържа списък от *събития/Event* (описани от
низове). Класът да предоставя възможност за регистриране на ново събитие и да има
възможност да регистрира произволен брой събития. Да се реализират подходящи селектори, 
мутатори, конструктори и деструктори за класовете, както и метод *addEvent*, който
регистрира събитие. Да се реализира и метод *print*, който отпечатва на екрана всички събития.</br>
*Забележка:* Не е нужно събитията да могат да бъдат редактирани и премахвани.


## Задача 2
Да се реализира клас *Building*, който описва дадена сграда с височина(цяло
число метри), площ(число с плаваща запетая в кв.м) и адрес(низ с произволна дължина).
Да се реализира клас *House*, който допълнително задава брой етажи(цяло
число) и име на собственик (низ с произволна дължина). За класовете да се реализират:</br> 
- подходящи конструктори и деструктори</br>
- подходящи селектори и мутатори</br>
- функция за извеждане на екрана</br>
- функция, която по даден масив от къщи намира най-просторната къща, тоест тази с най-голяма средна височина на етаж</br>


## Задача 3
Да се реализира клас *Question*. Да се реализират следните функции върху въпрос от тест:
- *ask*, приема се въпроса и извежда отговора, ако го има, в противен слчай извежда съобщение за грешка
- *grade*, която оценява въпрос и връща броя точки
- *yesNoQuestion*, описва въпрос с два възможни отговора: да или не. При конструиране
се задават текст, точки и верен отговор. Въпросът дава 0 т. при грешен и пълен брой точки при верен отговор.
- *multipleChoice*, описва въпрос с няколко възможни отговори, от които някои са
верни. При конструиране се задават текст, точки x, възможни и верни отговори. Всеки
правилно посочен отговор добавя x точки, а всеки погрешно посочен отговор отнема x точки.
Да се реализира клас *Test*, представящ тест с въпроси от всякакъв вид.
Да се реализират функциите:
- *addQuestion*, която добавя нов въпрос към теста
- *doTest*, която задава всички въпроси подред и събира отговорите им
- *gradeTest*, която оценява теста и връща броя събрани точки
**Бонус:** Реализирайте метод void shuffle(), който разбърква въпросите в даден тест на
произволен принцип. Използвайте библиотечната функция int rand(), която връща случайно
цяло число.

