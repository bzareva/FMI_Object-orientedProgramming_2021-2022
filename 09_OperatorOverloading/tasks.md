## Задача 1 
Реализирайте клас, който представлява n-мерен вектор, като n може да бъде произволно голямо (size_t). Всеки от компонентите на вектора е от тип дробно число (double). </br>
Имплементирайте следните оператори: </br>
- оператор [], който приема аргумент цяло число индекс, и връща съответният компонент на този индекс, при достъпване на грешен компонен се връща 0. </br>
- оператори + , - , += , -= извършват събиране и изваждане на вектори с еднаква размерност. </br>
- оператор * , *= извършват умножение на вектор с число (скалиране). </br>
- оператор / , /= извършват деление на вектор с число (скалиране). </br>
- оператор % извършва скаларно произведение на вектори с еднаква размерност. </br>
- оператор << за извеждане на конзолата. </br>
- оператор >> за четене от конзолата. </br>
 
При извикване на оператор, който изисква вектори с еднаква размерност, ако векторите са с различни размери, по-малкият се допълва с нулеви стойности, така че да стане със същия размер като по-големия и след това се извършва действието на оператора.</br>


## Задача 2.
Реализирайте клас, който представлява RationalNumber с числител и знаменател. 
Да се предефинират следните оператори: +=, -=, *=, /=, +, -, *, /, постфикс и 
префикс ++ и --, ==, <, <=, >, >=, <<, >>. </br>


## Задача 3.
 Реализирайте клас String предвиден за работа със символни низове, който да поддържа следните оператори:  
- оператор += , който към даден стринг конкатенира друг. 
- оператор + , който конкатенира два стринга.
- оператор *= , който по подадено цяло число k мултиплицира съдържанието на даден стринг k пъти.  
- оператор * , който по подаден стринг и цяло число k, връща стринг, чието съдържание е мултиплицираното съдържанието на дадения стринг k пъти.
- оператор /= , който по подаден стринг, връща като резултат всички символи, които се съдържат в текущия стринг, но не са част от подадения.  
- оператор / , който по подадени два стринга, връща като резултат всички символи, които се съдържат в първия стринг, но не са част от втория.   
- operator [] , който връща символа на дадена позиция. Да се направи и за обект, който е константен.
- оператор == сравнява два стринга по сумата от ASCII кодовете на символите в стринга. Връща истина, ако двата стринга са с  еднаква  тежест.  
-  оператор != сравнява два стринга по сумата от ASCII кодовете на символите на стринга. Връща истина, ако двата стринга са с  различна  тежест.  
- оператор << за извеждане на конзолата. 
- оператор >> за четене от конзолата.

Също така да се имплементират следните функции:
- resize: увеличава размера на символният низ.
-	add: добавя символ в края на низа.
- insertAt: вмъква символ на определена позиция.
- removeAt: премехва символ на определена позиция.
