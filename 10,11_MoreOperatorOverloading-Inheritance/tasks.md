# *Предефиниране на оператори*
## Задача 1
Да се реализира клас *Money*, който представлява парична единица със следните полета: лева (цяло положително число) и стотинки (цяло положително число). 
Да се предефинират реализират следните функционалности:
- необходими конструктори
- оператори +, += добавя сума към парите
- оператори -, -=  премахва сума към парите
- оператори за четене >> и писане << от конзолата
- операторите >, >= 
- операторите <, <= 
- операторите ==, != 
- оператор ++ 
- оператор - - 

Да се реализира клас *Wallet*, който съдържа пари и име на притежателя. Да се реализират следните функционалности за класа *Wallet*:
- голямата четворка и необходим конструктор с параметри
- вземане на пари от портмонето
- слагане на пари в портмонето
- оператори за четене >> и писане << от конзолата

## Задача 2
Да се реализира клас *Issue*, представляващ периодично издание. Всяко периодично издание се характеризира със заглавие (низ с произволна дължина), цена за 1 брой (положително дробно число) и брой издания за година (положително цяло число). За класа *Issue* да се дефинират голямата четворка, подходящ конструктор с параметри, както и подходящи селектори и мутатори.
Да се реализира клас *Subscription*, който представлява годишен абонамент за едно или
повече периодични издания, описани чрез масив. За класа *Subscription* да се дефинират голямата четворка, подходящ конструктор с параметри, както и подходящи селектори и мутатори.
- Да се дефинира operator +, += , който добавя издание в масива
- Да се дефинира operator -, -= , който премахва издание от масива
- Да се дефинира operator [] , който връща заглавието на периодичното издание на съответния индекс в масива, ако такова издание съществува.
- Да се дефинира метод calculatePrice, който изчислява общата цена за годишен абонамент на всички издания в масива, с 30% отстъпка за всяко от изданията, като взема предвид броя издания за година.

## Задача 3
Да се реализира клас *Course*, който описва разписанието на лекциите на курс във ФМИ през даден семестър със следните полета:
- име на курса (низ с произволна дължина)
- специалност (низ до 30 символа, като празен низ означава, че курсът е избираем)
- година (число от 0 до 4, като 0 означава избираем курс)
- поток (число от 0 до 2, като 0 означава избираем курс)
- ден от седмицата (число от 1 до 6)
- начален час (число от 7 до 20) и продължителност (число от 1 до 6), като курсът не може да завършва по-късно от 21 часа
- аудитория (число от 1 до 599)
За класа да се реализират подходящи конструктори, селектори и мутатори и операции за
вход (>>) и изход (<<)

Да се реализира клас *SemesterSchedule*, който представя програмата за даден семестър
във ФМИ като съдържа:
- масив с произволна дължина от обекти от клас Course,
- масив от числа, описващ наличните във ФМИ аудиторни зали.

За класа да се реализират следните функционалности:
- оператор + за добавяне на нов курс към програмата. Операцията е успешна само ако:
  - курсът задава коректна аудиторна зала,
        И
  - в програмата няма друг курс, който е:
    - по същото време в същата зала,
        ИЛИ
    - по същото време и е обявен за същия поток, курс и специалност, като
изключение правят избираемите курсове.
  - в случай на конфликт, на стандартния изход за грешка (cerr) да се извежда информация за курса, с който се получава конфликт
- операция printAuditoriumSchedule, която извежда програмата по дни за дадена аудитория
- операция printClassSchedule, която извежда програмата по дни за даден поток на 
даден курс на дадена специалност. При подходящи стойности на параметрите да се извежда програмата на избираемите курсове.
- операция findFreeSlot, която добавя в програмата даден курс, като автоматично
намира време и зала, в която може да се проведе курса. Операцията да се
съобразява с това да не се получава конфликт с вече съществуващ курс.
Операцията е неуспешна, ако не могат да се намерят подходящи време и зала за
дадения курс.

# *Наследяване*
## Задача 4
Да се реализира клас *Building*, който описва дадена сграда с височина (цяло число метри), площ (число с плаваща запетая в кв.м) и адрес (низ с произволна дължина). Да се реализира производен клас *House*, който допълнително задава брой етажи (цяло число), име на собственик (низ с произволна дължина), брой на хората, които живеят в къщата и едно число, което отговаря за това какъв е номера на къща(тоест коя по ред къща е създадена). За класовете да се реализират:
- подходящи селектори и мутатори
- голямата четворка и конструктор с параметри
- оператори за въвеждане(>>) и извеждане на конзолата(<<)
- оператори +, += увеличава броят на хората, които живеят в къщата
- оператори -, -= премахва броят на хората, които живеят в къщата
- функция, която по даден масив от къщи намира най-просторната къща, тоест тази с най-голяма средна височина на етаж

## Задача 5
Да се реализира клас *Task*, който представя задача, характеризираща с име (низ до 100 символа) и време за изпълнение (цяло число часове). 
Да се реализира клас *RecurringTask*, който представя периодична задача, която освен горните характеристики има и цяло число, задаващо брой повторения. 
За дадените класове да се реализират:
- подходящи конструктори
- метод getTotalTime, който връща общото време за изпълнение на задачата. Общото време за изпълнение на периодична задача се получава като произведение на времето за изпълнение и броя повторения
- оператор << за извеждане на стандартния изход информация за задачата
- метод printShorter, който по подаден масив от задачи извежда на стандартния изход информация за тези от тях, които се изпълняват за по-малко време, отколкото задачата, за която се вика метода. В масива може да има задачи и от двата вида: обикновени и периодични

